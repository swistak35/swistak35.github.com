---
layout: post
title: (PL) Dwa spotkania NaZGULa za nami
---

!/assets/2012-06-27-nazgul-logo.jpg!

h4. NaZGUL?

Pomysł "NaZGULa, czyli Nieformalnej Zamojskiej Grupy Użytkowników Linuksa":http://nazgul.edu.pl/2012/06/drugie-spotkanie-podsumowanie/trackback pojawił się jeszcze w roku szkolnym, "elwin":http://elwin013.com wpadł na pomysł, żeby coś takiego zorganizować, kupił domeny, chwilę porozmawialiśmy i w gruncie rzeczy rozeszło się po kościach. A właściwie doszliśmy do tego, że najlepiej te spotkania zrobić na wakacjach, po maturze.

Po maturach chodziliśmy jeszcze na zajęcia z Informatyki Śledczej (na WSZiA w Zamościu), ale przed ostatnim spotkaniem pogadaliśmy we trójkę (elwin, voodoo i ja) i uzgodniliśmy, że może udałoby się dostać salę na te parę godzin właśnie na WSZiA. Po ostatniej lekcji z Informatyki Śledczej o tym wspomnieliśmy i dowiedzieliśmy się, że nie będzie problemu z salą.
Właściwie, to dlaczego Nazgul? Ano dlatego, że kiedyś kiedyś w Zamościu już istniała grupa użytkowników linuksa i tak się właśnie nazywała. Co prawda ślad o niej pozostał tylko w cache googla, ale zawsze coś : )

h4. Nazgul - spotkanie pierwsze

Potem już poszło z górki. Strona, grupa dyskusyjna, strona na facebooku i ustalenie terminu pierwszego spotkania. Na pierwsze spotkanie spodziewaliśmy się (nie licząc naszej trójki) - trzech osób. Było pięć. Łączna ilość ośmiu osób (plus rekordowa liczba trzech osób na streamie) dała nam całkiem niezły (jak na ten region i tematykę spotkania) wynik. Jeszcze przed spotkaniem mieliśmy reklamę - wspomniano o nas zarówno na "OSnews":http://osnews.pl, "OSworld":http://osworld.pl czy "Ubunet":http://ubunet.pl. Mieliśmy już pewne doświadczenie z takimi spotkaniami, co prawda niewielkie, ale uczestniczyliśmy, a właściwie pomogliśmy w organizacji dwóch "Zamcampów":http://zamcamp.pl. Ponadto cały czas w organizacji spotkania wspierał nas "sirmacik":http://sirmacik.net, jako osoba, która ma doświadczenie w organizowaniu tego typu spotkań, w tematyce WiOO.
Prezentacje były dwie - najpierw moja o "systemie kontroli wersji Git":http://pl.wikipedia.org/wiki/Git_(oprogramowanie), a potem elwina, o grach komputerowych na systemy linuksowe. Mieliśmy kamerę, udało nam się załatwić nawet stream - tutaj dzięki dla Pietera, który użyczył nam telefonu z androidem, którym udostępnialiśmy spotkanie przez ustream. Co prawda after nie wyszedł nam najlepiej - rozmowa się trochę rozkręciła, ale nie siedzieliśmy długo - łącznie całe spotkanie zajęło nam około 1.5h. Po spotkaniu oczywiście nagrania poszły na youtube - można je znaleźć zarówno tam, jak i na stronie Nazgula.

h4. Drugie spotkanie

Organizacja drugiego spotkania poszła jeszcze lepiej. Wiedzieliśmy już co zrobiliśmy źle, że trzeba popracować nad afterem. I kupić kubeczki na jakieś picie. No i mieliśmy na drugim spotkaniu te kubeczki. Prezentacje znowu przygotowywane przez te same osoby - pierwsza prezentacja była elwina, o tym, dlaczego warto korzystać z GNU/Linuksa, a potem moja - o testach w aplikacji, czyli ogólnie TDD/BDD. Sam w tej dziedzinie nie miałem wielkiego doświadczenia, ale cała koncepcja bardzo mi się spodobała, dlatego postanowiłem coś o tym opowiedzieć.
Tym razem mieliśmy też statyw pod kamerę (na pierwszym spotkaniu rolę statywu pełniło krzesło). Po prezentacjach przez chwilę było trochę drętwo, ale w gruncie rzeczy po kilku minutach wszyscy się rozgadali, potem skierowaliśmy się do pobliskiej pizzerii, posiedzieć i pogadać. Ostatnie osoby wyszły z pizzerii lekko po 19, ale to jeszcze nie koniec - droga na parking długa i szeroka, co nie przeszkodziło msichalowi, elwinowi i mnie pohejtować na temat opery i firefoksa. Dobry hejt nigdy nie jest zły.

h4. Następne spotkania?

Na pewno będą. Znowu - za dwa tygodnie, tym razem szykują się małe warsztaty, z zakresu działania sieci - jak i gdzie wędrują pakiety, etc. : ) Na drugim spotkaniu doliczyliśmy się dwunastu osób (wzrost o 50%!) co zdecydowanie nas zmotywowało na następne spotkania. Planujemy też, z pomocą "pidpawła":http://pidpawel.eu skonfigurować porządny stream na IceCast - jak to wyjdzie, zobaczymy. Podsumowując, pierwsze spotkania wyszły bardzo dobrze i co najważniejsze, chcemy robić kolejne. : ).

"Link do strony Nazgula":http://nazgul.edu.pl
